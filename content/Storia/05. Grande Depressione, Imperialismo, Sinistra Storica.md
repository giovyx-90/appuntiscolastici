
### Grande Depressione

GRANDE DEPRESSIONE (1873-1896) = prima crisi economica di sovrapproduzione a livello globale. Periodo difficile per le economie dei maggiori Paesi europei, che fino ad allora si erano sviluppate molto rapidamente.

  

L’offerta eccessiva di prodotti agricoli e manifatturieri causa un crollo dei prezzi, l’abbassamento dei salari e il licenziamento di migliaia di persone → si bloccano gli investimenti e si diffonde una grande paura tra la popolazione.

  

Si trattò quindi di una FASE DI STAGNAZIONE, nonostante alcuni aspetti positivi soprattutto per quanto riguarda l’agricoltura: bonifica territori, innovazioni idrauliche, rotazione di colture.

  

Per rispondere a queste difficoltà e proteggere sia il settore primario (agricoltura) sia quello secondario (industrie) dalla concorrenza straniera → vengono attivati provvedimenti che invertono le tendenze economiche che avevano dominato i trent’anni precedenti.  


Si passa da una fase di:

- 1840–1873 = LIBERISMO, vengono abbattuti gli ostacoli doganali e viene favorita la libera circolazione delle merci.
    

A una fase di:

- 1873–1896 = PROTEZIONISMO, vengono adottate misure politiche ed economiche volte a tutelare la produzione nazionale.
    

  
  

- I° Rivoluzione Industriale, Inghilterra XVIII sec. → capitali relativamente modesti per avviare le proprie industrie, che riescono praticamente ad autofinanziarsi.
    

- II° Rivoluzione Industriale, Centro-Nord Europa USA e Giappone XIX sec. → le dimensioni delle imprese crescono a dismisura e servono molti più capitali per finanziare le nuove attività produttive: tecnologie più complesse, edifici più grandi, maggior numero di operai.
    

  
  

Per stare al passo con la concorrenza servono enormi quantità di denaro: ciò determina le prime grandi concentrazioni industriali.

Cambia dunque il sistema economico, evolve il capitalismo → il singolo industriale non è più in grado di far fronte alle spese di gestione necessarie alla sua azienda... è quindi costretto a “consorziarsi”, stabilire accordi con altre imprese per dar vita a industrie sempre più grandi e potenti.

  

Nascono le prime grandi concentrazioni industriali:

- CARTELLO = accordo tra aziende diverse che operano in uno stesso settore, con lo scopo di limitare la concorrenza e stabilire in autonomia il prezzo dei prodotti;
    
- TRUST = fusione di imprese diverse che appartengono allo stesso ramo produttivo, e che si uniscono in complessi più ampi con la finalità di raggiungere una posizione dominante sui mercati;
    
- OLIGOPOLIO = forma di mercato economico in cui a dominare un certo settore sono solo poche imprese; 
    
- MONOPOLIO = forma di accentramento assoluto: è solo una certa impresa a poter offrire un bene/servizio e quindi a imporre il prezzo che vuole.
    

  
  

Si rafforza inoltre un nuovo e importantissimo collegamento tra industrie e banche.

Le imprese cessano di appartenere a una singola famiglia, e diventano società per azioni → per trovare i grandi capitali di cui hanno bisogno dividono la proprietà in quote azionarie (percentuali sulla proprietà) e le mettono in vendita sulla Borsa. 

Quando un privato acquista queste azioni diventa socio dell’impresa, e acquisisce il diritto di partecipare ai profitti.

  
  

Nasce un nuovo tipo di banca, la banca d’affari: che non si limita a finanziare le aziende, ma acquista quote più o meno rilevanti delle società.

→ Da questo momento si parla dunque di CAPITALISMO FINANZIARIO.

  
  
  
  
  

Risposte economiche per fronteggiare la Grande Depressione:

1. prima strategia = esportare capitali e tecnologie nelle aree in via di sviluppo, in cambio di materie prime (soprattutto minerarie, es. metalli e carbone per alimentare le industrie);
    
2. seconda strategia = avviare attività produttive a basso costo in “aree periferiche” del mondo (ricchissime però di risorse materiali e umane) come Africa, Asia, America del Sud, Oceania → così da realizzare prodotti a basso costo che possono essere poi esportati e rivenduti sul mercato interno.
    

  

Conseguenza di queste due strategie sarà dunque una corsa alla conquista di nuove colonie. Vastissime estensioni di territori extra-europei vengono quindi progressivamente assoggettati da potenze economiche come Inghilterra, Francia, Germania, USA e Giappone.

  
  

Si parla per questo processo di:

- IMPERIALISMO = tendenza ottocentesca, soprattutto europea, a costruire veri e propri imperi o “domini” nelle aree più povere e periferiche del mondo. 
    

È una tendenza che dura fino alla Prima guerra mondiale (1914-1918), dovuta alla competizione tra gli stati più ricchi e potenti per avere la supremazia mondiale, conquistando territori in Asia e Africa e trasformandoli in imperi: lo scopo era quello di conquistare posti strategici, materie prime e nuovi mercati, oltre ad affermare la propria superiorità militare sugli altri Paesi.

  

- Rispetto al COLONIALISMO di età moderna (es. colonie in Sud America dopo le esplorazioni di Colombo nel 1492) → in cui era prevalente la dimensione economica, 
    
- nell’IMPERIALISMO → si aggiunge un intento di dominazione politico-culturale: c’è la volontà esplicita di imporre la propria supremazia su altri popoli.
    

Questo ideale di conquista si fondava su una presunta “superiorità” dell’europeo bianco, che si sentiva in diritto/dovere di CIVILIZZARE tutto il resto del mondo.

Nella seconda metà dell’Ottocento si diffondono dottrine razziste che stravolgono la teoria darwiniana (evoluzionismo) e fanno riferimenti a “omogeneità etnica” e “purezza razziale”: si diffonde a un vero e proprio “odio di massa” verso i popoli non bianchi. 

  

È il FALSO MITO DELLA SUPERIORITÀ OCCIDENTALE che giustifica questa presunta “missione civilizzatrice” di cui si sentivano investite le maggiori potenze europee.

Ci fu quindi un periodo in cui crebbe l’ideologia della supremazia occidentale in ogni campo, dalla tecnologia alla cultura umanistica. Ciò portò al disprezzo delle altre “razze”, che furono considerate più deboli e inferiori rispetto all’uomo bianco: in realtà la razza umana è una sola: homo sapiens, sono diverse solo le culture.

  
  
  

Questa corsa alla spartizione coloniale del mondo ha almeno due ordini di cause diverse:

- fattori ECONOMICI = le difficoltà della Grande Depressione portano a cercare di espandersi su mercati esteri (il capitalismo ha sempre bisogno di espandersi);
    
- fattori POLITICI = nazionalismo e desiderio di affermare la potenza della propria nazione; il “mito” della superiorità culturale e razziale occidentale viene utilizzato dai governi a scopi propagandistici, per assicurarsi il consenso delle masse.
    

La conseguenza dell’imperialismo sarà però un impoverimento delle risorse materiali e umane dei paesi non occidentali: aumentano gli squilibri tra ricchi e poveri e i conflitti sociali.

  

La nazione che più si arricchì in questa corsa alle colonie fu la Gran Bretagna, seguita poi da Francia e Germania. Gli europei esportavano denaro e beni industriali e importavano materie prime e beni alimentari: ciò portò l’Europa a essere il centro dei commerci mondiali.

  

![](https://lh7-us.googleusercontent.com/EpBsUH2wAXPxm1b-tk1mD84-3AgXUsW6E_7yTn4EcxdqhaH4La4vUH9g-E4aB4sv87_5asYj-cC46g34g6aG6NDmHhlrEgMPNbhUPFDTirNtBEYYZ7JedzngQO1hEL-TqcfhbMVH4wlvc8QwEpFS6kg)

  

![](https://lh7-us.googleusercontent.com/82PMBO36r6JwRvcnPzQjccRQKSak8-tmHva_kLg-uVNfG7DjiTknvTfMJ_wgeTzadSYCJUaMp_YREBcuV4HH-pTJ2VaJ9IQoUYuRTyz0wFD9XfK0Ha5U21nOMZO0HkUxKJ1r0mDelO4uopp7Z6o6jqA)

  
  
  
  
  
  

SINISTRA STORICA in Italia (1876-1896)

Nel 1876 la Destra Storica raggiunge il pareggio di bilancio (cioè salda i debiti che erano stati contratti per le battaglie risorgimentali), ma è ormai diventata impopolare, a causa soprattutto delle pesanti tasse che era stata costretta a imporre – in particolare l’odiata tassa sul macinato. 

  

1. POLITICA INTERNA
    

Il riferimento ideologico non è più Cavour, come per la Destra Storica. La Sinistra è composta da un gruppo di politici piuttosto eterogeneo formato da mazziniani, garibaldini e democratici. Il principale riferimento è Agostino Depretis, che verrà chiamato dal Re a formare un nuovo governo dopo la crisi di Governo della destra, ormai incapace di rispondere alle esigenze economiche e sociali del Paese (nello specifico, intendeva nazionalizzare le ferrovie che erano gestite da società private). 

Nel 1876 il capo del governo di destra Marco Minghetti si dimette e sala al potere Depretis. 

  

Nei primi anni vengono attuate importanti riforme:

- introduzione del protezionismo in economia;
    
- riduzione e poi soppressione della tassa sul macinato;
    
- decentramento amministrativo;
    
- lotta all’analfabetismo → scuola elementare laica e gratuita per tutti (legge Coppino 1877);
    
- riforma legge elettorale (1882) → allargamento del suffragio, abbassamento età minima da 25 a 21 anni.
    

  

Come altri Paesi europei, anche il governo Depretis adotta una politica PROTEZIONISTA in risposta al delicato momento economico internazionale. Viene abbandonata la politica economica liberista della Destra (libero scambio delle merci, no tasse doganali, no intervento statale in economia) → per aumentare le tariffe alle dogane e proteggere il settore manifatturiero italiano (ancora molto debole) dalla concorrenza straniera, che offriva prodotti migliori o a prezzi più bassi.

1878 = prima tariffa doganale protettiva, che colpisce le importazioni di prodotti tessili francesi; ciò comporta una specie di “guerra commerciale” con la Francia e crea tensioni fra i due paesi.

Il protezionismo comunque non riguarda solo il settore tessile, ma anche quello agricolo per favorire i proprietari agrari del Mezzogiorno → erano minacciati dal basso costo del grano russo e americano, perché in quei Paesi poteva essere coltivato in grandissime quantità.

Favorendo lo sviluppo del mercato interno c’è meno concorrenza dall’estero, e il prezzo delle merci tende ad aumentare: ciò si traduce in maggiori difficoltà per le classi popolari, che basavano la loro dieta su un grande consumo di pane e derivati.

  

TRIANGOLO INDUSTRIALE = Milano, Torino, Genova (tutte città del nord).

Crescono anche le città portuali, per gli investimenti in cantieri navali e imprese siderurgiche. Si verifica quindi una crescita industriale “protetta” dallo Stato: ma ciò ha reali effetti positivi per il Mezzogiorno? In realtà no, non risolve il “dualismo economico” che da sempre affligge l’Italia.

  

Anzi:

- la povertà si diffonde ancora di più, e in moltissimi sono costretti a emigrare, soprattutto al Sud: tra 1870 e 1915 circa 15 milioni di migranti lasciano l’Italia.
    

  

In Italia ci fu comunque un generale progresso: la popolazione aumentò di circa 1 milione di persone, le linee ferroviarie vennero ampliate e nacquero le prime grandi industrie alimentari (Cirio), chimiche (Pirelli), metallurgiche, idroelettriche, etc.

In agricoltura la situazione è complessa sia per l’arretratezza culturale, che per le condizioni difficili in cui vivevano i contadini. Depretis promosse l’industria agraria e il rimboschimento.

La manovra di decentramento amministrativo invece non ebbe successo, il potere restò sostanzialmente in mano ai Prefetti.

  

Per l’istruzione, nel 1878 viene promulgata la celebre legge Coppino che introduce per tutti i bambini da 6 a 9 anni l’istruzione elementare obbligatoria, laica e gratuita (visto che il 70% della popolazione era analfabeta). In realtà questa legge non venne applicata in tutta Italia allo stesso modo e soprattutto al Sud l’analfabetismo rimase.

  

Per quanto riguarda la riforma elettorale, nel 1882 viene abbassato il limite di età per gli elettori da 25 a 21 anni e vengono dimezzate le tasse da pagare (da 40 a 19 lire). Erano comunque ammessi a votare SOLO i maschi maggiori di 21 anni che avevano la licenza elementare e potevano permettersi di pagare quella tassa → si passa dal 2 al 7% della popolazione. 

  

Il governo Depretis si caratterizza anche per una pratica di governo definita TRASFORMISMO, cioè una strategia che voleva rafforzare la maggioranza in Parlamento coinvolgendo esponenti politici anche di schieramenti opposti. Depretis invitava cioè esponenti della Destra a unirsi alle fila della Sinistra, al fine di governare con una maggioranza più stabile.

Molti storici sostengono che un simile metodo di fare politica, fondato sui compromessi più che sulla fedeltà a un certo programma o ideale, portò a un abbassamento della qualità della classe politica italiana. L’estrema sinistra riuscì in ogni caso a guadagnare un buon numero di seggi, tra cui quello del socialista Andrea Costa che venne eletto come deputato. 

  
  

2. POLITICA ESTERA
    

Mentre durante i primi anni di governo il programma di politica estera della Sinistra storica non si discosta di molto da quello della Destra (sostanziale cautela nei rapporti internazionali e astensione dalla lotta per le colonie) 

→ le cose iniziano a cambiare dal 1881.

La “debolezza” internazionale dell’Italia si fa evidente quando la Francia decide di imporre il proprio controllo sulla Tunisia, un Paese su cui anche l’Italia aveva da tempo delle mire. 

Il governo Depretis si convince allora che bisogna rompere l’isolamento e la neutralità dell’Italia → si distacca così dalla Francia per avvicinarsi alla GERMANIA del cancelliere Otto von Bismarck.

TRIPLICE ALLEANZA (1882) = patto difensivo siglato tra Italia, Germania e Austria in funzione smaccatamente antifrancese: stabiliva l’obbligo di un intervento militare nel caso uno dei Paesi membri venga attaccato.

L’avvicinamento all’Austria, nazione contro cui si era combattuto solo pochi decenni prima nelle lotte risorgimentali, scatena però un’ondata di proteste → il governo Depretis aveva tradito le aspettative di chi sperava di completare l’indipendenza dell’Italia con la liberazione delle cosiddette “terre irredente” del nord-est (Trento, Trieste etc.). 

Il triestino Guglielmo Oberdan si spingerà fino ad attentare con una bomba alla vita dell’imperatore austriaco Francesco Giuseppe, non riuscendo però a ucciderlo (e finendo condannato a morte).

  

Le ragioni che portarono a questo “cambio di alleanze” in politica estera (dalla Francia → alla Germania) sono complesse. Vanno ricordate almeno:

- SPINTA NAZIONALISTA = si chiede per questioni di prestigio di allineare l’Italia agli altri paesi europei, “grande paese” non degno di restar fuori dalla corsa alle colonie;
    
- AMPLIAMENTO COLONIALE (fattore economico di lungo termine) = perché occupare territori esteri poteva servire a dare alloggio e lavoro a migliaia e migliaia di migranti che sennò sarebbero stati costretti a emigrare in America;
    
- INDUSTRIA BELLICA (fattore economico di guadagno immediato) = perché imprese militari di questo tipo stimolano immediatamente le grandi industrie di auto, armi, etc.
    

Ci si concentrò in particolare sull’Africa, dove erano già presenti missionari e scienziati, e dove l’impresa di navigazione Rubattino aveva acquistato la baia di Assab per farci uno scalo commerciale e di deposito del carbone. 

1882 = inizia avventura coloniale italiana sul Mar Rosso, in Eritrea → un Paese che a livello strategico (posizione geografica o ricchezza di risorse) non era in realtà così rilevante, e che rientrava nella sfera di influenza di uno dei più potenti stati africani, l’ETIOPIA.

L’idea era creare alcuni avamposti per poi conquistare il Sudan, ma il Negus (imperatore d’Etiopia) reagì alle pretese militari degli italiani e li sconfisse nella battaglia di Dogali (1887).

  

Pochi mesi dopo muore anche Depretis e il Re affida l’incarico di formare un nuovo governo al siciliano Francesco CRISPI (il primo meridionale ad assumere una carica così alta) → sempre un uomo di sinistra ma che inaugura una fase di DEMOCRAZIA AUTORITARIA.

  
  
  

![](https://lh7-us.googleusercontent.com/-q38uMjlnWmKNRMdp5u7Ag876RLlaizJO9dx6UTQ-tYxvEmllNSpAz1CZtt_lCFJJXa0XqzXthBW6jRjiimyUY8k4IyThIniyh0FQsjtmH3vM6DxGCS484WSJk9-gywOzFFWVxW4yQZJcutgrzQL9ac)