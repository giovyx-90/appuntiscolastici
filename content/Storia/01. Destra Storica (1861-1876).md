

![](https://lh7-us.googleusercontent.com/rKX1RfgZRUJfFcyx3BOP1wSSl7-RflZ0v6ZyZqmZoZuTwNZufd3jJijZuQpvy-5juRc06xpb3WkqvLrjb8Oo9EGDPNm1uNFiMiZcIB_49GtmdW5ZVGfpvhnEbBjpkNGvtWARZh-XO11a)

  
## Le difficoltà del primo governo italiano

Il primo governo dell’Italia unita si trova ad affrontare vari problemi:

1. **QUESTIONE MERIDIONALE** = la penisola sembra avere “velocità differenti”. Al Sud non esiste ancora una borghesia capace di far sviluppare l’industria e il commercio; quasi tutta la ricchezza resta in mano a latifondisti (ricchi proprietari terrieri) che vivono nel lusso sfruttando il lavoro di fattori e braccianti. Emblematica è la diversa gestione dei terreni: 
    

- **SUD** → LATIFONDO = poche famiglie nobili hanno il potere su campi vastissimi e li fanno coltivare con tecniche tradizionali e poco produttive: tutto il ricavato va al padrone, nessun incentivo da parte del contadino a migliorare la resa.

- **CENTRO** → MEZZADRIE = il padrone dà in gestione il terreno a un fattore, con cui divide il ricavo: c’è interesse a investire, media produttività.

- **NORD** → AZIENDE = innovazioni e alternanza di colture: alta produttività. 
    

2. **BRIGANTAGGIO** = legato al primo aspetto, nasce dalla diffidenza verso una unità d’Italia “imposta dall’alto”, voluta soltanto dai piemontesi. Al Sud iniziano a organizzarsi bande di uomini armati (ex soldati borbonici, braccianti, piccoli proprietari sul lastrico, giovani renitenti alla leva, etc.) che vivono al limite della legalità e si nascondono nelle campagne. È un rifiuto di massa dell’autorità statale, verso cui non c’è fiducia perché non si vedevano i servizi che avrebbe dovuto garantire (strade, ponti, scuole, ospedali, etc.). Queste bande ottengono spesso il supporto della popolazione e di “avversari” della nuova Italia unita come i Borbone, lo Stato Pontificio o la classe aristocratica (sempre più in decadenza). 
    
- Lo **Stato** cerca di risolvere il problema inviando l’esercito e proclamando lo stato d’assedio, con fucilazioni di massa e incendi di interi paesi. Il totale dei caduti nella “lotta al brigantaggio” (1861-65) è superiore alle vittime di tutto il Risorgimento.

3. **ALFABETIZZAZIONE** = per secoli l’Italia (riconoscibile dal punto di vista geografico) era stata composta da Stati che parlavano dialetti molto diversi tra loro: ancora nel 1870 il 75% circa della popolazione era analfabeta (in certe aree del Sud oltre il 90%).
    
4. **ECONOMIA E TRASPORT**I** = si tratta di un paese prevalentemente agricolo, dove i ¾ della popolazione lavora nei campi. La rete di strade e ferrovie era quasi nulla, rispetto ad altri paesi Europei: all’inizio degli anni ’60 esistevano soltanto 1.800 km di ferrovie (la metà erano in Piemonte), mentre Francia e Inghilterra erano a 10.000 e 15.000 km.
    
5. **AMMINISTRAZIONE** = oltre a strade, scuole, tribunali, ospedali, etc. c’era bisogno di uniformare la Riscossione delle Tasse, le Forze Armate, il Sistema Elettorale, etc. Inoltre andava risanato l’enorme debito pubblico che si era accumulato negli anni delle Guerre d’Indipendenza (1848 – 1866 – 1870), per sostenere i costi militari.
    
- **Diritto di voto** = concesso solo ai cittadini maschi che sapevano leggere e scrivere, possedevano un certo reddito e versavano una tassa apposita: si trattava di 400.000 persone circa (2%) su un totale di oltre 22 milioni. La Destra Storica sarà espressione degli interessi di questa strettissima minoranza aristocratica e alto-borghese. 
    

## Primi provvedimenti Destra Storica

«*Fatta l’Italia, bisogna fare gli italiani*» (Massimo D’Azeglio, politico piemontese) = l’unità geografica o politica non è sufficiente, bisogna lavorare su quella economica, linguistica e culturale → in particolare sulle enormi differenze tra Sud e Nord (in realtà mai risolte).

Primi provvedimenti della Destra Storica (1861–1876) per risolvere questa difficile situazione:

- **PIEMONTESIZZAZIONE** = estensione a tutta Italia di Statuto Albertino (costituzione concessa da Carlo Alberto, in seguito ai moti del 1848) e legge Casati (primi due anni di scuola elementare obbligatori e gratuiti, per imparare a «leggere, scrivere e far di conto»);
    
- **CENTRALISMO** = no federalismo e autonomie regionali, ma Governo centrale forte (es. Francia di Napoleone III) → decisioni prese nella capitale e poi diffuse al resto del paese, attraverso 59 province ognuna amministrata da un prefetto;
    
- **NUOVE TASSE** = es. 1868 tassa sul macinato (macinazione dei cereali) per sanare il debito pubblico → vanno a gravare soprattutto sulle classi più povere, che non potevano permettersi carne e pesce e si nutrivano soprattutto di pane, pasta e polenta;
    
- **LIBERISMO** economico = abolizione dei dazi doganali e formazione di un mercato unico su tutto il territorio italiano;
    
- misure di portata **NAZIONALE** = unificazione del codice civile e penale, introduzione del sistema metrico decimale, Lira come moneta unica;

- **COSCRIZIONE**  obbligatoria (fare il militare) per tutti i cittadini maschi = misura che andò a danneggiare soprattutto le classi più povere, che si vedevano “togliere” forza-lavoro e aiuto nei campi → ciò venne visto come una profonda ingiustizia e aumentò lo scollamento tra Sud e Nord; molti tra i renitenti alla leva andarono a unirsi alle bande di briganti.

