
**ITALIA TRA FINE ‘800 e INIZIO ‘900**

1892 = nasce a Genova il **PARTITO SOCIALISTA** (o Partito dei Lavoratori Italiani), che si ispira alle teorie di Marx e diventa il riferimento politico per le classi operaie e contadine.

Dal 1896 organo ufficiale è il quotidiano L’Avanti.

Questo è però formato da due “anime” contrapposte:

- RIFORMISTI = **moderati**, vogliono dei miglioramenti progressivi all’interno del contesto parlamentare borghese →*Filippo Turati*;
    
- MASSIMALISTI = **radicali**, vogliono dare tutto il potere politico agli operai (senza passare dal Parlamento) e fare una vera e propria “rivoluzione” → *Arturo Labriola*.
    

  

**CHIESA CATTOLICA**

- 1874 Non expedit, Pio IX = CHIUSURA e netta separazione tra sacro (religioso, spirituale) e profano (politico, mondano) → proibisce ai cattolici di partecipare alle elezioni.
    
- 1891 Rerum novarum, Leone XIII = APERTURA verso i problemi del presente (es. le condizioni dei lavoratori) → nascono i primi sindacati cattolici, le Leghe Bianche.
    
- 1910 Pascendi, Pio X = CHIUSURA e ferma condanna del “modernismo” (tentativo dei sacerdoti più progressisti di “adattare” la dottrina del Vangelo ai problemi e alle conquiste più moderne).
    

  

Il NOVECENTO si apre per l’Italia con un grandissimo shock: il 29 luglio 1900 il re UMBERTO I viene ucciso con un colpo di pistola dall’anarchico Gaetano Bresci, a Monza. 

Sale al trono il figlio 30enne Vittorio Emanuele III, più moderno e più aperto al dialogo col Parlamento. L’Italia è un Paese che sta crescendo molto sul piano economico e industriale (ferrovie, strade, banche, scuole, case editrici, cantieri navali, etc.), ma è ancora molto instabile su quello politico → non c’è una guida sicura. 

È un periodo di forti tensioni sociali: solo pochi anni prima, nel 1898, il generale Bava Beccaris aveva ordinato di sparare in piazza sui manifestanti (“protesta dello stomaco”, per il prezzo del pane troppo alto).

  

Febbraio 1901: per uscire da questa situazione, Vittorio Emanuele III (il re che partecipa alle due guerre mondiali) affida il compito di formare un nuovo governo a Giuseppe Zanardelli, il quale nomina come Ministro degli Interni il liberale piemontese Giovanni GIOLITTI.

  

- ETÀ GIOLITTIANA: Giolitti è il primo politico italiano di rilievo che non proviene dalle lotte risorgimentali e indica per questo una “fase nuova” delle istituzioni italiane. 
    

Sarà Presidente del Consiglio per ben cinque volte: 

1892-1893 / 1903-1905 / 1906-1909 / 1911-1914 / 1920-1921.

1901-1914 = età giolittiana, perché anche se non fu sempre Presidente del Consiglio ebbe un ruolo di primissimo piano nella politica italiana.

  
  
  
  
  

![](https://lh7-us.googleusercontent.com/EG3-qMHYZS6d1555dubGSTMbuHv4nOmphhS9Hn-jmGfWfWL8nm6mniy6vMCm6WoT4oAUGoASqo4c5XZAffKOj1BqC9JbcKVGhvtCd5IqCKVhED99dhoAFJNXpIEzN6YeEBlqrJpKFFCUJa7b4cVbmVk)

  

La linea politica di Giolitti si fonda su tre punti cardine:

1. APERTURA verso la sinistra riformista e maggiore tolleranza nei confronti degli operai → maggiori diritti sul posto di lavoro, vengono permessi gli scioperi, etc.;
    
2. ACCORDI parlamentari con le forze di centro→ in particolare Patto GENTILONI (da Vincenzo Gentiloni, presidente dell’Unione elettorale cattolica), con cui i deputati cattolici si impegnano a sostenere Giolitti in cambio di leggi gradite alla Chiesa, come il sostegno alle scuole religiose private o l’opposizione al divorzio;
    
3. ALLARGAMENTO della partecipazione politica (1912) → la legge per il suffragio universale maschile estende il diritto di voto a tutti gli uomini di almeno 30 anni (o 21 se avevano licenza elementare o servizio militare), con qualsiasi reddito: si passa da 3 a quasi 9 milioni di elettori.
    

La parola d’ordine di Giolitti è DIALOGO.

  

In questi anni si hanno inoltre:

- maggiori diritti per i lavoratori più deboli, come donne (vietato il lavoro notturno) e bambini (> 12 anni);
    
- copertura assicurativa contro infortuni e pensioni di vecchiaia, giorno di riposo a settimana per tutti;
    
- nazionalizzazione (cioè gestione statale) di settori chiave come ferrovie e linee telefoniche;
    
- 1911: lo Stato (non più i comuni) gestisce il pagamento degli insegnanti elementari, così da garantire l’istruzione di base anche nelle zone più povere.
    

  

1906 = nasce la Confederazione Generale Del Lavoro (futura CGIL) per coordinare le diverse lotte e rivendicazioni di operai e sindacalisti → tende a sinistra, rappresenta gli interessi degli operai;

1910 = nasce la Confederazione Italiana dell’Industria (futura Confindustria), espressione invece degli interessi dell’alta borghesia → tende a destra, rappresenta gli interessi dei padroni.

- Secondo Giolitti lo Stato non deve scegliere una sola tra queste due parti, ma deve essere MEDIATORE tra interessi divergenti (tra proletari e borghesi).
    

  
  

PERÒ!

Giolitti sarà aperto e tollerante soprattutto al nord, dove i partiti di sinistra e i sindacati sono più forti e organizzati… al sud, invece, il suo atteggiamento sarà di chiusura.

DOPPIO VOLTO: 

- è riformatore (di sinistra) con gli operai al nord → accoglie molte loro rivendicazioni, migliora le loro condizioni di lavoro;
    
- è conservatore (di destra) con i contadini al sud → non combatte il clientelismo (rapporti sociali ed economici che si basano non tanto sulle leggi, ma sullo scambio di favori) e sostiene gli interessi dei latifondisti.
    

Per questo lo storico Gaetano Salvemini lo criticherà nel suo libro Il ministro della mala vita (1910). Tanti altri contestano Giolitti per non aver mai fatto abbastanza per risolvere la QUESTIONE MERIDIONALE (il profondo divario che divide il Sud dal Nord Italia). 

![](https://lh7-us.googleusercontent.com/vdS4QERp1Sf9kyrvsqiLski1kTeeYSOIZvZrSWyk1VqRK2k_Bay1nFAmgOPu9ZN5KuTBp794WIfgvzTD311flO8fIA9hEpkwPNfa7mnhXjGfMDD_sDHgBrFUKUFXAzqHMtqGVlPnv-HrvoFQWx40wD0)

  
  
  

POLITICA ESTERA

L’Italia è parte della TRIPLICE ALLEANZA (1882) con Germania e Impero Austro-Ungarico.

Su spinta dei grandi industriali Giolitti si avvicina però alla Francia, sostenendo gli interessi di questo Paese in Marocco così che i francesi gli lascino “via libera” in Libia. 

- 1911 = la Francia occupa il Marocco e Giolitti inizia la campagna di conquista della Libia (a 50 anni esatti dalla data dell’Unità d’Italia).
    

Giolitti è convinto che l’Impero Ottomano (i Turchi) non avrebbe opposto resistenza a questa occupazione, e utilizza la scusa di “soprusi” a cittadini italiani per giustificare la sua azione. Parigi e Londra sostengono queste operazioni. Gli italiani ottengono facili conquiste sulla costa della Libia, ma hanno più difficoltà nelle zone interne desertiche.

- 1912 = pace di Losanna, l’Italia ottiene le regioni libiche di Tripolitania e Cirenaica in cambio della promessa del ritiro delle proprie truppe dall’arcipelago del Dodecaneso (Rodi + isole mar Egeo), che però non avviene.
    

  

La conquista viene accolta con entusiasmo in Italia, anche da una parte della sinistra.

Es. il poeta Giovanni Pascoli pronuncia il discorso La grande proletaria (= Italia) si è mossa (1911) a sostegno dei soldati italiani, convinto che la Libia possa accogliere molti emigranti e rivelarsi una meta più facilmente raggiungibile degli USA o del Sud America. 

Alcuni però restano scettici, come Salvemini che denuncia lo spreco di vite e di denaro per conquistare quello che definisce un inutile “scatolone di sabbia”.

  

![](https://lh7-us.googleusercontent.com/xFbgxDAzfvgzGA7lVnMmutpFcvaKqMwRYQcNZ4x7pwrS-kD7pi003fmMEdF1RR4N7Xe2kX04QZ1LNdgoAYhvvi8ulyAZvq_U3ziycgrvn4RMA09BLvABHH30yKx4O4heKcveDriQeMJ-_ZWsmcf3EIQ)

Dal 1913, però, si attenua il clima di ottimismo per la conquista ed emergono le prime difficoltà del governo Giolitti, composto da anime diverse e in conflitto tra loro (DESTRA: nazionalisti, militari e alta borghesia / CENTRO: cattolici e liberali moderati / SINISTRA: socialisti e sindacalisti) → ciò provoca la rottura del patto Gentiloni.

Marzo 1914: Giolitti deve dimettersi (è convinto di poter tornare presto, come è successo in passato) e viene sostituito da un altro politico più conservatore, Antonio SALANDRA.

Anche Salandra comunque sceglie di non fare intervenire l’esercito durante le forti proteste della “settimana rossa”, scatenate dall’uccisione di alcuni giovani manifestanti.

  

![](https://lh7-us.googleusercontent.com/kwS9FcPewPIPer14Wr0e9bWhvw_SasEzNnbdA0-INXIF0fX19mMSdoes-BYOsq3ln4yfsTX4kzQhYBRmB0kAjjUpQ98zFrxXovQeS13suwofYMnJGZ367CwDn8HO2UOUJztHB2_3t9BG7X0rvTHG0sk)

