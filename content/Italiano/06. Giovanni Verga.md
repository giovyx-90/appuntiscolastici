
## Biografia

Periodo in cui ha vissuto: (1840-1922)

Nei vecchi libri di scuola, Verga era presentato come scrittore “**impegnato**” a **raccontare la vita di pescatori e contadini del sud Italia**, verista da sempre… IN REALTÀ → era uno degli scrittori più mondani (brillante e ricercato) dell’epoca, da giovane era molto più interessato a frequentare i salotti aristocratici e a fare la corte alle ragazze di buona famiglia.

Nasce a **Catania** nel **1840**, il padre era un **nobile possidente terriero e il nonno un esponente della carboneria** (associazione segreta che sosteneva il processo risorgimentale, cioè l’unificazione italiana).

### Prima Fase

La sua PRIMA FASE non è verista, inizia scrivendo **ROMANZI PATRIOTTICI:**

1. **Amore e patria**
2. **I carbonari della montagna** 
3. **Sulle lagune** 

Fonda i giornali Roma degli italiani (Roma verrà annessa solo nel 1870) e l’Indipendente, con chiara ispirazione politica risorgimentale.

Visto che però era impossibile avere successo come scrittore nella Sicilia dell’epoca (regione prevalentemente agricola) →**si trasferisce nel 1865 a FIRENZE**, l’anno in cui viene scelta come capitale dopo **Torino**. 

**A quest’epoca non conosce ancora il verismo, resta più interessato a teatri, salotti e circoli culturali.**

### Seconda Fase

Romanzi fondati su **PASSIONI** **PROIBITE** e fatti di **CRONACA** **ROSA**:

4. **1871** Storia di una capinera (primo grande successo) → Maria è giovane e innamorata, ma costretta in un monastero: da qui “nera in capo”, cioè suora.

5. **1873** Tigre reale → storia di una seduttrice.

Questi **romanzi** sono **letti** soprattutto da **donne** **borghesi**, curiose di **leggere storie di amori proibite.** 

A Firenze incontra **CAPUANA**, che gli fa **conoscere** **Zola** e il **naturalismo** **francese** → **Verga diventa verista**. 

Da **Firenze** poi  si trasferisce a **MILANO**, dove entra in contatto con la **Scapigliatura** e **pubblica sui quotidiani** le sue **prime novelle veriste**.

Es. **Nedda** (1875) = **scritta solo per motivi economici**, avrà **in realtà** un **GRANDE SUCCESSO** → **Nedda** è una **raccoglitrice di olive** del sud Italia **costretta**, a causa della **morte** del **compagno**, a **crescere** da sola la **figlia**: per questo viene considerata da tutti una “prostituta” e **ostacolata in vari modi** (la figlia rischia di morire di fame).

Verga scopre un **NUOVO PUBBLICO** e, grazie a Capuana, “si converte” al gusto verista.

### Terza Fase

**STAGIONE VERISTA** = **inizia** effettivamente nel **1878** con la novella **ROSSO MALPELO** e dura dieci anni. È composta da due importanti raccolte di novelle:

- **Vita dei campi** (1880), dove ripubblica Nedda e Rosso Malpelo
- **Novelle rusticane** (1883)    

E' una **serie di romanzi** che **non riesce a concludere**, il cosiddetto **CICLO DEI VINTI** (cioè degli “ultimi”, degli “sconfitti dalla modernità”) ispirato ai **Rougon-Macquart** di **Zola**:

1. I **Malavoglia** (1881) = famiglia di poveri pescatori siciliani →** lotta per la sopravvivenza;**
    
2. **Mastro-don Gesualdo** (1887) = borghese di provincia che sposa una nobile → **ambizione sociale**;
    
3. **La duchessa di Leyra** (incompiuto, postumo) = figlia di Mastro-don Gesualdo → **vanità aristocratica**.
    

**Verga** non riesce a scrivere gli ultimi due romanzi che aveva progettato: **L’onorevole Scipioni** (ambizione politica) e **L’uomo di lusso** (ambizione artistica).

Dal 1893 torna stabilmente a CATANIA per prendersi cura dei suoi possedimenti. **Negli ultimi anni le sue posizioni diventano sempre più conservatrici: approva la repressione delle rivolte contadine, è a favore dell’espansione coloniale, sarà interventista nel 1915**. Muore nel **1922**, anno della marcia su Roma e della presa del potere del **fascismo** → **regime a cui probabilmente avrebbe aderito.**

  

**TECNICA LETTERARIA TIPICA DEL VERISMO** → **STRANIAMENTO** = gli **eventi** sono** visti e raccontati** dal **punto di vista** del **personaggio**, “con i suoi occhi”. Mentre di solito in un romanzo si utilizza una lingua curata (es. Manzoni o Dickens vogliono istruire i loro lettori), **VERGA SCRIVE NEL MODO IN CUI DAVVERO PARLAVANO I PROTAGONISTI DELLE SUE OPERE** (pescatori, contadini, minatori, etc.). 

**Gli avvenimenti non sono “filtrati” dal giudizio personale dell’autore** (Verga), ma sono come **FOTOGRAFATI**: lo **scrittore** deve “**sparire**” per calarsi nella pelle dei suoi personaggi, diventare ignorante ed esprimersi come loro.

**VERGA ABBANDONA LA PROSPETTIVA DEL NARRATORE ONNISCIENTE** (che sa tutto, es. Manzoni) **E ADOTTA QUELLA DEL NARRATORE OMODIEGETICO** (che ha assistito ai fatti narrati, è allo stesso livello dei personaggi).

## Fantasticheria (1880)

FANTASTICHERIA = prima novella di Vita dei Campi (1880) e **MANIFESTO DELLA POETICA VERISTA**, cioè simbolo di come Verga intende la letteratura. 

r. 11 “**notte romanticissima**” = **ironia**… poiché in realtà l’unica cosa romantica che si può fare ad Aci Trezza è buttare le reti da pesca in mare e prendersi il mal di schiena per l’umidità.

ESEMPIO, vecchietto che stava al timone della nostra barca:

- ora è morto in un bianco e anonimo ospedale di città, lontano da tutti; in una stanza dove era bianco il letto, il pane che mangiava, le mani delle suore che lo accudivano ma non capivano il suo dialetto…

Sembra una situazione **tranquilla**: 

- ma lui **in realtà avrebbe preferito morire nella sua NERA “TANA”**... 
- viene descritto come un animale che «guaiolava» (verso dei cani randagi) quando viene portato via dalla casa/tana dove aveva passato tutta la sua esistenza.

**IDEALE DELL’OSTRICA** = stare tenacemente **ATTACCATI AL PROPRIO SCOGLIO** (= luogo di nascita, contesto a cui si è abituati). Si **accetta** il **determinismo**, cioè il destino che **la sorte ha scelto per noi**: **è una rassegnazione eroica a una vita di stenti**.

**Anche questa**, per Verga, **è materia degna di letteratura**… non lo sono solo le imprese di principi e cavalieri o i grandi conflitti morali.

  
## Rosso Malpelo (1878)

**Prima novella VERISTA**, tutti gli eventi sono raccontati dal punto di vista del personaggio (**straniamento**): i**l narratore non è l’autore/Verga**, **ma** il **protagonista della storia**, cioè un povero ragazzo che lavora in una miniera di rena rossa.

Importante **l’INIZIO** → Rosso Malpelo **NON** è **descritto** dal punto di vista di **Verga** (colto gentiluomo), **ma con i pregiudizi popolari e le frasi fatte dei suoi compaesani**: viene **presentato** come «**malizioso e cattivo**» solo perché ha i **capelli rossi** (all’epoca si credeva che portassero sfortuna e fossero simbolo del Diavolo: da qui il suo soprannome) e, solo per questo, da adulto sarebbe diventato sicuramente un delinquente.


### **Trama**

A causa dei **pregiudizi popolari RM** **è trattato male** da tutti, persino dalla madre che lo accusa di rubarle i soldi. **L’unico a dimostrargli affetto è il PADRE (Misciu Bestia, perché gli venivano sempre affidati i lavori più duri) con cui lavora nella MINIERA.** Una sera **il padre ha un incidente**: tutti gli uomini giunti sul posto **rifiutano** però di prestargli **soccorso**, p**erché giudicano l’impresa troppo rischiosa**. 

**Dopo la morte del padre**, **RM è ancora più solitario** e preso di mira dai compagni: **gli vengono affidati tutti i lavori più duri** e lui sfoga la sua rabbia contro un **VECCHIO ASINO**. **Entra in scena** anche un altro **personaggio**: il giovane **RANOCCHIO**, così chiamato perché un po’ zoppo dopo un incidente. **RM inizia a tormentare anche lui, ma perché vorrebbe essergli amico e prepararlo alle difficoltà della vita**. 

A un certo punto viene **ritrovato** il **cadavere del padre**, **evento** che **sconvolge RM**: il ragazzo prende i vestiti del genitore e li custodisce con gelosia, aspetta di crescerci dentro (venera le scarpe come fossero le «pantofole del Papa»). **Poco dopo muoiono anche l’asino e Ranocchio**. Anche se non ha colpe specifiche, **tutti credono che sia RM a portare sfortuna**, solo perché ha i capelli rossi e un carattere orgoglioso. **Stanco di tutta questa sfortuna e dei pregiudizi, si assume il rischioso compito di esplorare una galleria abbandonata.** 

Prese del pane, del vino, gli attrezzi da lavoro e i vestiti del padre, si **addentra in un cunicol**o per **non uscirne mai più**. Anche dopo la sua scomparsa, i compagni di lavoro temono di vederlo spuntare da un momento all’altro come un fantasma, con i suoi «capelli rossi e occhiacci grigi».

### Filosofia e commento

**Filosofia** di RM = l**a vita è violenza, si deve educare con la stessa moneta**:

- botte al** vecchio asino** → “così creperai più presto!”;
- botte **all’amico Ranocchio** → “Se non ti difendi con me che ti voglio bene, non sarai in grado di reagire quando sarà il momento”.

**RM** viene continuamente paragonato ad animali: cani, topi, gatti, bufali, asini, etc. SUBISCE di tutto, ma non si lamenta… **Preferisce vendicarsi** di tanto in tanto **con** qualche “**tiro a tradimento**”. Per questo veniva punito anche quando non colpevole, perché gli altri:

- credevano sempre che sarebbe potuto essere il responsabile;
- non erano interessati alla sua versione dei fatti;
- lo avrebbero picchiato uguale, per ribadire che erano più forti di lui.
    
**REGRESSIONE** = il narratore parla di cose a lui note, senza preoccuparsi di spiegarle al lettore… sta a quest’ultimo informarsi.

**DETERMINISMO** = se il padre di RM (Mastro Misciu Bestia) **è morto nella cava/miniera**, probabilmente **sarà quello lo stesso destino del figlio**.

A differenza di Manzoni, non ci sono giudizi psicologici in questo racconto: **l’introspezione è lasciata al lettore.**  

  
  

## I Malavoglia (1881) 

È **l’opera più famosa di Verga**, il romanzo dove si **esprimono al meglio i principi del Verismo.**

Racconta la storia dei **TOSCANO**, una famiglia di onesti pescatori del piccolo paese di Aci Trezza in Sicilia, **soprannominati** “per antifrasi” i **Malavoglia** (gli sfaticati) proprio perché in realtà erano dei gran lavoratori.

**Padron ‘Ntoni** = capofamiglia che garantisce l’unità familiare e ideologica della “**Casa del nespolo**” simboleggiata dal peschereccio “**La Provvidenza**” con cui lavorano. È padre di **BASTIANAZZO** (marito di Maruzza La Longa, così soprannominata perché molto alta) e nonno del **GIOVANE ‘NTONI**. 

Dal **1863** però → inizia una serie inarrestabile di disastri... **IRROMPE LA STORIA NEL ROMANZO**, **sono gli eventi della nuova Italia unita a dare il via all’intreccio**. 

**PROBLEMI ECONOMICI** = **giovane ‘Ntoni è chiamato a fare il militare** (dunque non può più fare il pescatore, la famiglia è costretta a spendere soldi per assumere un pescatore) + **cattiva annata di pesca** (può sempre succedere) + **necessità di una dote per MENA** (sorella del Giovane ‘Ntoni che deve sposarsi: non ama però il futuro marito, ma Alfio), che era soprannominata “Sant’Agata” perché protettrice tessitrici e patrona Catania.

**Padron ‘Ntoni decide allora di lasciare la pesca** (tradendo così l’ideale dell’OSTRICA) e di tentare la via del commercio, trasportando un carico di lupini (legumi o vongole? non ne siamo sicuri) comprati dall’usuraio Zio Crocefisso 

→ **ma la Provvidenza NAUFRAGA e Bastianazzo muore** (prima punizione per hybris, tracotanza).

I Malavoglia **perdono il futuro capofamiglia** e, per rimediare al danno economico, sono costretti a vendere la Casa del nespolo. **La Provvidenza viene riparata, ma naufraga di nuovo, e tutti i membri della famiglia sono costretti ad arrangiarsi con piccoli lavoretti.** 

Nel frattempo il giovane ‘Ntoni, lontano da casa per fare il militare, scopre le TENTAZIONI della città (NAPOLI) e torna malvolentieri ad Aci Trezza per dedicarsi al duro lavoro. Ad Aci Trezza, **finisce addirittura in carcere dopo una rissa con un ufficiale che aveva provato a sedurre sua sorella minore LIA, la più bella della famiglia.** Dopo questo episodio, visto che Lia **ha ormai l’etichetta di “seduttrice”** (in paese le voci girano subito), decide di **ricavare un profitto da questa situazione** → e finisce **prostituta**: è una “**sconfitta**” del sistema morale e legislativo, per cui le donne dovevano pensare in primo luogo a essere fedeli, mentre gli **uomini potevano seguire maggiormente le loro voglie.** Seguono altre sventure come il **fallito matrimonio di Mena** e la morte di un altro fratello (LUCA) durante la battaglia risorgimentale di Lissa del 1866.

  

Il nucleo familiare sembra completamente distrutto. Tuttavia, **dopo grandi sacrifici il nipote più giovane ALESSI (l’unico che fino ad allora aveva continuato a lavorare onestamente e senza tregua, cercando di conservare i valori originali del nonno) riesce a ricomprare la casa del Nespolo**. Nel frattempo, però, Padron ‘Ntoni si ammala di polmonite e finisce in ospedale, dove muore da solo prima di vedere che il nipote Alessi aveva provato a ricostituito il nucleo familiare.

Il giovane ‘Ntoni invece, scontata la pena, capisce di non poter fare più parte di quel mondo e abbandona per sempre Aci Trezza.

**Quando i protagonisti “peccano” nel provare a migliorare la loro condizione? Quando cercano di fare un investimento che porti loro nuovi guadagni, e non faccia sentire la mancanza del lavoro del Giovane ‘Ntoni.**

Pentimento:

- **MANZONI** = si trasforma in conversione, necessario per una vita migliore (prospettiva cristiana);
- **VERGA** = l’espiazione della pena non ha fine (pessimismo).
