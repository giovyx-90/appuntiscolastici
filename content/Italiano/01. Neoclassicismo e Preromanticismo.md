### Parallelismi

[fine XIV sec. -- inizio XVIII sec.]

***CLASSICISMO*** = gusto letterario che affonda le sue radici nella riscoperta dei "classici" di epoca umanistica (XV sec.) e rinascimentale (XVI sec.) e che esalta gli ideali greco-romani di ***EQUILIBRIO***, ***ARMONIA*** e ***PROPORZIONE***.

≠ ad esso si contrapporrà poi nel XVII sec. il **BAROCCO** (meraviglia, libertà, estro, sperimentalismo, etc.), che può essere considerato un lontano antenato del Romanticismo.

[metà XVIII sec. -- primi decenni XIX sec.]

A) ***NEOCLASSICISMO*** = evoluzione del classicismo in un contesto culturale nuovo, profondamente mutato a causa degli sconvolgimenti intellettuali e sociali dovuti a:

1. [[Rivoluzione Scientifica]] (1543 Copernico -- 1610 Galilei -- 1687 Newton),

2.  [[Illuminismo]] (1715 morte del "re Sole" -- 1751 Enciclopedia -- 1815 Restaurazione),

3.  [[I rivoluzione Industriale]] (1760 -- 1830 circa, soprattutto in Inghilterra)

... un contesto che di lì a poco avrebbe affrontato lo shock politico della Rivoluzione Francese (1789 presa della Bastiglia -- 1799 colpo di stato Napoleone Bonaparte).

### Aspetti fondamentali Neoclassicismo

1.  **IMITAZIONE DELL'ARTE ANTICA** = grande interesse per la cultura greca e romana, stimolato ad esempio dalle scoperte archeologiche di Ercolano (1738) e Pompei (1748);

2.  **RICERCA DI EQUILIBRIO E ARMONIA** = es. tedesco Johann Winckelmann nei Pensieri sull'imitazione delle opere greche in pittura e scultura (1755) loda la «nobile semplicità e quieta grandezza» dell'arte greca, che considera superiore a tutte le altre;

3.  ![](https://lh7-us.googleusercontent.com/IH0O3T5z10-c-O7A3meJ342F0mANttTiCpmDtoWehwFFSj3eBXvu9pw0QPVfhRnrs82sudT8Yf-NGqsDwiqutF3QKUzH2e5Fz3Frj1PQJLbBq4O1E89fJjWIUfsX4fiYGegWPUYELiuMSnhLwT9UFQ)**BELLEZZA IDEALE E DOMINIO DELLE PASSIONI** = la realtà mutevole e imperfetta di tutti i giorni deve essere rappresentata attraverso forme assolute e virtuose.

Fëdor M. Matveev, Veduta di Roma, 1816

### Preromanticismo in vari paesi
[metà XVIII sec. -- primi decenni XIX sec.]

B) **PREROMANTICISMO**  = gusto quasi contemporaneo a quello neoclassico, ma di segno opposto: si esaltano in questo caso le atmosfere lugubri e malinconiche, la grandiosità e l'imprevedibilità della natura, la forza delle passioni, il fascino per la morte, l'esotismo, etc.

È un nuovo modello di sensibilità che si diffonde in tutta Europa: 

### ***PAESI DI LINGUA INGLESE***

1.  concetto di ***SUBLIME*** (1757) trattato dall'irlandese Edmund Burke → «ciò che produce la più forte emozione che l'animo sia capace di sentire», es. delle nuvole in tempesta destano molto più stupore e preoccupazione di un cielo tranquillo;

2.  poesia cimiteriale (metà XVIII sec.) degli inglesi Edward Young e Thomas Gray;

3.  Canti di OSSIAN (1760) dello scozzese James Macpherson, che prima li pubblica anonimi e l'anno successivo li attribuisce a un misterioso cantore gaelico (sorta di Omero celtico) → anche se in realtà li aveva scritti in buona parte lui... successo europeo, verranno tradotti da Melchiorre Cesarotti e apprezzati da Foscolo.

### PAESI DI LINGUA FRANCESE

L'autore più rappresentativo è lo svizzero Jean-Jacques ROUSSEAU, vicino per certi versi agli illuministi ma in grado di "staccarsi" da essi e anticipare il gusto del XIX sec. → es. col romanzo epistolare Giulia o la nuova Eloisa (1761: sottotitolo "Lettere di due amanti che vivono su una collina ai piedi delle Alpi"), riguardante l'eterno conflitto tra i sentimenti e le aspirazioni del singolo e le regole e i divieti della morale e della società.

### PAESI DI LINGUA TEDESCA

STURM UND DRANG ("tempesta e impeto": 1765 -- 1785), movimento letterario che esalta l'istinto e la vitalità individuale e concepisce l'arte come espressione del GENIO di un popolo → al contrario del neoclassicismo, il riferimento non sono più gli Antichi ma la ricerca di originalità e libertà espressiva. Fondamentale: I dolori del giovane Werther (1774) di Johann W. GOETHE, romanzo epistolare ispirato a Rousseau in cui il giovane protagonista arriva a uccidersi per il rifiuto della donna che ama, Charlotte; una donna già sposata che preferisce la sicurezza del matrimonio e di una posizione sociale "borghese" ai sogni d'arte e di libertà del romantico (e sfortunato) Werther.

 ### ITALIA 

Vincenzo Monti → Neoclassicismo
Ugo Foscolo → Preromanticismo

![](https://lh7-us.googleusercontent.com/F6zA8Um-FExnOM-nbvkXO_5ctx6axaQ7SyAeQKevvtwQ1leB4OwsJ-p0ju-tyXJ-A8hNZmVIWezp0heJTgVouVqa7Ik7ooBRSLl0rqHhlkcHzKkZIEjtZrGWyrcv5fL9QQbzqNiVF-DjbOogqa2pSA)

Caspar D. Friedrich, Viandante sul mare di nebbia, 1818

### Differenze tra NEOCLASSICISMO e PREROMANTICISMO

**NEOCLASSICISMO** = fedele agli ideali di progresso e razionalità tipici dell'ILLUMINISMO → ricerca la chiarezza e la proporzione della forma, con lo scopo di educare attraverso l'arte.

**PREROMANTICISMO** = cerca di superare questa impostazione troppo astratta, recuperando un passato "altro" rispetto a quello classico → viene recuperata la ricchezza simbolica del MEDIOEVO (disprezzato dagli illuministi come «epoca buia») e viene posto l'accento su quella INTERIORITÀ  che, per definizione, non possiamo arrivare a conoscere fino in fondo.

[[02. Romanticismo]]→ deriva da romantic, cioè «romanzesco» (riferito ai romanzi, opere narrative di invenzione) o «pittoresco» (che colpisce lo sguardo o la fantasia con elementi insoliti). Si tratta di uno stato d'animo in cui la sfera sensibile prevale su quella razionale, l'"io soggettivo" dell'artista o del protagonista sulla "realtà concreta" che lo circonda: per i romantici degli anni finali del XVIII secolo, infatti, non esisterà un modo freddo e distaccato -- univoco -- di guardare alle cose, ma tutto risulterà legato e filtrato dalle nostre passioni ed intuizioni più profonde.

Sia in pittura che in letteratura, ad esempio, se vuole rappresentare un PAESAGGIO NATURALE:

-   l'artista neoclassico si sforzerà di rimanere distaccato da esso, utilizzandolo al massimo come cornice per la sua opera;

-   l'artista (pre)romantico tenderà invece a riflettere in esso i suoi stati d'animo o quelli del protagonista, al fine di suscitare nello spettatore una forte emozione (e non solo una vaga ammirazione per l'eleganza delle forme o per la moralità del contenuto).