## Correnti culturali

**POSITIVISMO** = nasce IN **FRANCIA** col filosofo Auguste Comte negli anni ’30 dell’Ottocento, ma ha successo IN TUTTA EUROPA soprattutto nella seconda metà del secolo. Vuole **ESTENDERE IL METODO SCIENTIFICO A TUTTI GLI AMBITI DEL SAPERE**: **non solo** per lo studio dei fenomeni **FISICI** o materiali (cambiamenti di temperatura, moto dei corpi, comportamento dei metalli, etc.), ma anche per quelli **PSICOLOGICI** o **immateriali** (sentimenti, desideri, carattere, etc.). Corrente filosofica fin troppo “**determinista**”.

**EVOLUZIONISMO** = nasce **IN INGHILTERRA** col biologo **Charles Darwin** a metà dell’Ottocento. L’uomo non viene “**creato dal nulla**” grazie a un intervento di Dio (come sosteneva il **creazionismo**, la dottrina ufficiale della Chiesa del tempo), MA è il **risultato di un’evoluzione** che dura da secoli → tutte le specie sono il risultato di un progressivo adattamento alle condizioni del loro ambiente. **Darwin, L’origine delle specie** (1859) 

## Il simbolismo

Sempre a metà Ottocento, il poeta francese **Charles Baudelaire** ispira la corrente letteraria del **SIMBOLISMO** → per i simbolisti la **REALTÀ È UN MISTERO**, una **FORESTA DI SIMBOLI** che il poeta deve interpretare non con la logica (ragione) ma con un atto di intuizione. 

**L’ARTE** (spirituale e soggettiva), E NON LA SCIENZA (materiale e oggettiva), **È LA VIA PRIVILEGIATA ALLA CONOSCENZA.**

A tale scopo gli scrittori simbolisti utilizzano un **LINGUAGGIO** non realistico (es. quello di Dickens, che voleva essere il più aderente possibile alla realtà), ma **ALLUSIVO** e **SIMBOLICO**, che usa figure retoriche come:

- **METAFORA** = **sostituzione** di un **termine** **proprio** con uno **figurato** → es. “il leone è il re della savana” (l’animale è descritto come un uomo con poteri politici);
    
- **ALLEGORIA** = **espressione** di un **concetto** **astratto** **attraverso** delle **immagini** o **azioni** che **sembrano voler dire altro** → es. le tre bestie feroci dell’inizio della Divina Commedia come allegorie dei tre vizi capitali (lonza–lussuria, leone–superbia, lupa–avarizia) o la Processione che rappresenta la storia della Chiesa nel canto XXIX del Purgatorio (7 alberi d’oro, 24 anziani in bianco, 7 donne danzanti, etc.);
    
- **SINESTESIA** = associazione di **due parole** che **appartengono** a sfere **sensoriali** **diverse** → es. “profumi verdi come praterie” (Baudelaire).
    

Il **linguaggio** dei **simboli** **NON** è **interpretabile** né dalla **scienza** (che si fonda sugli esperimenti) né dalla **filosofia** (che si fonda sulla ragione), **ma solo dall’ARTE** (che si fonda sull’intuizione).

Della corrente del Simbolismo fanno parte anche autori come Pascoli e D’Annunzio.

## Baudelaire

Baudelaire è anche uno dei primi “**POETI MALEDETTI**”, così chiamati per la loro vita **breve** e **sregolata** (alcool, prostitute, no lavoro fisso). La sua opera principale è una :

- I fiori del male (1857) = **raccolta** di **poesie** che **descrive** una **Parigi molto diversa da quella raffinata** e alla moda dei salotti filosofici del Settecento o dei grandi palazzi dell’Ottocento: Baudelaire si concentra piuttosto su **bettole, bordelli, periferie, vizi,** etc.
    

**SPLEEN** = “dolore allo stomaco”, ma più in generale è **male di vivere**, malinconia, noia e disagio esistenziale.

**L’albatro** = poesia sull’essere poeta, **Baudelaire** parla di sé stesso tramite l’ALLEGORIA dell’albatro: un uccello **maestoso** mentre **vola in cielo** ma **molto goffo** quando **cammina sulla nave**, dove è deriso dai marinai.

Anche il **POETA** **potrebbe** “**volare altissimo**” con la sua arte, **MA** è **costretto** a vivere in una società **POSITIVISTA** E **MATERIALISTA** che lo **deride** → **perché non capisce le sue aspirazioni e la sua sensibilità.**

La poesia di Baudelaire viene apprezzata anche in Italia, dalla corrente della **SCAPIGLIATURA** = giovani letterati milanesi che **costituiscono una delle prime “avanguardie”** (si danno un nome specifico, pubblicano manifesti, rifiutano le convenzioni).

**SCAPIGLIATI** = Emilio PRAGA, Iginio Ugo TARCHETTI, Arrigo BOITO.

- **Dualismo**, poesia di Arrigo **BOITO** = mentre la società borghese e bigotta dell’epoca cercava di darsi regole chiare e precise (rispetta la religione, pensa al tuo lavoro, evita certi luoghi, parole, tentazioni etc.), il poeta sostiene che la natura umana è tutto e il contrario di tutto → ogni uomo è un santo e un assassino allo stesso tempo.
    

**GUSTO DEL MACABRO** = come Baudelaire, gli Scapigliati vogliono provocare disgusto nei loro lettori: es. se descrivono una battaglia non si concentrano sui nobili ideali per cui si combatte, ma sui corpi sventrati o sulle malattie contratte durante gli scontri.

**TARCHETTI** scrive il romanzo simbolo della Scapigliatura → Fosca (1869), è sia un aggettivo (cupa, scura, torva) sia il nome proprio della donna di cui si innamora il protagonista Giorgio. 

**Giorgio** subisce il fascino del male: invece di continuare a stare con la sua fidanzata bionda e in salute (Clara), si innamora della pallida e inquietante Fosca.

## In contrasto col simbolismo  

IN CONTRASTO COL SIMBOLISMO → un’altra grande novità letteraria che nasce in Francia nella seconda metà dell’Ottocento è il **NATURALISMO**, che deriva soprattutto dalle opere di:

1. Gustave **FLAUBERT** (scrittore) = nel romanzo Madame Bovary (1857) **l’autore non interviene praticamente mai** (al contrario di Manzoni): secondo Flaubert l’autore deve restare dietro le quinte ed essere come Dio, presente ovunque anche se non si vede.
    
2. Hippolyte **TAINE** (filosofo) = si richiama al POSITIVISMO, non solo la scienza ma anche la letteratura deve essere materialista e determinista. L**o scrittore deve scrivere la sua opera come farebbe uno scienziato, osservando attentamente la realtà** e tenendo conto soprattutto di 3 fattori: **RAZZA** (biologia), **AMBIENTE** (sociologia), **MOMENTO** (storia) → in base a questi tre “parametri esatti” si devono costruire i personaggi.
    
3. Émile **ZOLA** (scrittore) = vero fondatore del naturalismo in letteratura, scrive un ciclo di 20 romanzi dal titolo I **Rougon-Macquart**. Storia naturale e sociale di una famiglia sotto il Secondo Impero (1871-1893) a partire dai tre fattori di Taine. 
    

### Zola: I Rougon-Macquart

È la storia di una famiglia composta da due rami, derivati dalla stessa donna: uno deriva dall’unione col marito legittimo (il contadino sempliciotto, ma ambizioso **Rougon**); l’altra dall’unione con l’amante ubriacone e violento **Macquart**. 

- I figli nati da Rougon sono destinati al successo; 
- quelli da Macquart al fallimento. 
    
Zola descrive una** Francia tragica e degradata**, non lontana da quella di Baudelaire, ma a lui interessa **meno** la **bellezza della poesia** e molto di **più** la **denuncia sociale della letteratura**.

**ROMANZO SPERIMENTALE** = scrivere è come fare un esperimento di laboratorio: l’autore **non deve intervenire** ma l**imitarsi a “creare le condizioni” affinché accadano certe cose.** 

L’opera di Zola viene fatta conoscere in Italia dal giornalista del Corriere della Sera Luigi **CAPUANA** → “inventore” del VERISMO, anche se lo scrittore verista più importante sarà** Giovanni VERGA** (che diventerà verista solo grazie a Capuana). 

  

Il VERISMO italiano si ispira quindi al NATURALISMO francese, ma con alcune differenze:

## Tabelle differenze Naturalismo - Verismo
|  |  |
| ---- | ---- |
| **NATURALISMO**<br><br>Francia:<br><br>Taine – ZOLA | **VERISMO**<br><br>Italia:<br><br>Capuana – VERGA |
| L’autore qualche volta interviene, es. per collegare gli episodi tra loro o descrivere meglio i personaggi. | L’autore non interviene mai, sembra che il romanzo si sia “scritto da sé” (es. I Malavoglia di Verga). |
| Zola è un borghese **DEMOCRATICO** <br><br>→ ha fiducia nel **PROGRESSO**. | Verga è un galantuomo **CONSERVATORE** → è **PESSIMISTA**. |
| Ambiente prevalentemente **URBANO**. | Ambiente prevalentemente **RURALE**. |
| **DENUNCIA SOCIALE** → Zola crede che le condizioni di vita dei minatori o degli operai di cui scrive possano essere migliorate. | **NO denuncia sociale** → Verga crede che la logica dell’interesse dominerà sempre: il potente, se può, opprimerà sempre il debole. |
| Romanzo **sperimentale**. | Lo scrittore **non** è uno **scienziato**. |
|  |  |


